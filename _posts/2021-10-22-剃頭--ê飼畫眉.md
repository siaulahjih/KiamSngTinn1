---

title: 052. 剃頭--ê飼畫眉
author: Siau Lah-jih
date: 2021-10-22
category: chheh
show_chapter: 0
layout: post
toc: true
---
  
## 〈052〉
# 剃頭--ê飼畫眉
>**Thì-thâu--ê chhī hoe-bî**

畫眉鳥台灣話叫hoe-bî，hoe-bî chiâⁿ gâu吼，叫聲像kho͘-si-á，真好聽，m̄-chiah hō͘人lia̍h來關tī鳥籠á內做寵物（thióng-bu̍t）。

飼寵物來sńg thit-thô，khah早是有錢koh有閒工ê好額人ê消遣享受，剃頭是pháiⁿ趁錢ê職業，為趁錢顧無閒，ná有時間閒錢飼hoe-bî。「剃頭--ê飼畫眉」，實在無合身份，ē hō͘人議論。

話講倒轉--來，自由新時代，職業無分好pháiⁿ，休閒消遣無分siáⁿ人ē-sái，siáⁿ人bē-sái--tit，你有閒工，你有心性，boeh飼siáⁿ-mih出在你揀，m̄-kú ài注意，破害環境衛生，á是保護生態環境，你lóng tio̍h斟酌分明。為tio̍h咱後代，咱mài飼hoe-bî，咱來種花栽，聽音樂，sńg石頭…khah無敗害。




### 【註解】

|詞|解說|
|Kho͘-si-á|『吹口哨』。|
|出在你揀|隨你選擇。|
|敗害|『壞處』。|

