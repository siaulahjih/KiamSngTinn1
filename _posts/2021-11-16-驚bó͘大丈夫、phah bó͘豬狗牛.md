---

title: 076. 驚bó͘大丈夫、phah bó͘豬狗牛
author: Siau Lah-jih
date: 2021-11-16
category: chheh
show_chapter: 0
layout: post
toc: true
---
  
## 〈076〉
# 驚bó͘大丈夫、phah bó͘豬狗牛
>**Kiaⁿ bó͘ tāi-tiōng-hu, phah bó͘ ti káu gû**

別人leh驚bó͘，阮bó͘ m̄驚--我，我是淡薄á lún--伊niâ，ná tio̍h驚？無leh笑死人！Cha-po͘人重面子，死mā m̄承認。

驚bó͘有siáⁿ-mih m̄好，你無聽人講：「驚bó͘大丈夫、phah bó͘豬狗牛。」Ang-bó͘結緣，本chiâⁿ to̍h是五百斤鹽（年前）註好好--leh，mā有人講，做ang-bó͘是前世人相欠債，有緣也好，欠債mā好，總是做ang-bó͘ tio̍h ài互相扶持，phah-piàⁿ建立美滿ê家庭chiah應該，ná thang tín動tio̍h tāi-chì bē順序，to̍h來冤家相phah。

Chit-mái是男女平等ê時代，cha-po͘ cha-bó͘ ta̍k-ê互相尊重，ang-bó͘相疼痛，雖然講無冤無家不成夫妻，總是ang婆ang婆，mā tio̍h床頭phah床尾和。Ang-bó͘ tio̍h和好，cha-po͘人千萬m̄-thang phah bó͘來thit-thô，驚bó͘大丈夫，phah bó͘算siáⁿ-mih？豬、狗、牛！

當然，咱mā m̄-thang為tio̍h疼bó͘，soah來ang親bó͘親，害tio̍h老婆á（老母）pha-chhia-lin，án-ne to̍h變做不孝子，臭名萬世。


### 【註解】

|詞|解說|
|Lún--伊|驚--伊。|
|Pha-chhia-lin|Chhia-pùn-táu。|

