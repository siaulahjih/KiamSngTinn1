---

title: 087. 肉包khian狗á，加了--ê
author: Siau Lah-jih
date: 2021-11-27
category: chheh
show_chapter: 0
layout: post
toc: true
---
  
## 〈087〉
# 肉包khian狗á，加了--ê
>**Bah-pau khian káu-á, ke liáu--ê**

 
唸一首台語轉嘴花（急口令）hō͘ ta̍k-ê聽：
一隻猴，真正gâu，chhōa一陣猴á去挽豆á；
一隻狗，真正老，mā chhōa一陣狗á去食包á。
Hit陣猴á kah hit陣狗á，lóng行到後壁溝á，tú tio̍h人teh放炮á。
猴á去lòng tio̍h狗á，狗á去踢tio̍h猴á：
猴á罵狗á，狗á咬猴á，
猴á用豆á khian狗á，狗á mā用包á khian猴á；
狗á吠，猴á吼，
M̄知是猴á驚狗á，á是狗á驚猴á。
猴á走，狗á mā走，
Kui條溝á lóng是豆á kah包á！ 
笑詼--ê是狗á kah猴á lóng愛食包á，用「肉包khian狗á」，ta̍k-ê mā知影「加了--ê」， 
ná ē最後kui條溝á lóng是豆á kah包á！
教hō͘ gín-á念，真趣味，boeh試看māi--leh-bò͘！包領大人gín-á lóng真歡喜。


### 【註解】

|詞|解說|
|Khian|『擲、丟』。|
|Chhōa|『帶著』。|
|一陣|『一群』。|
|吼|Háu。|