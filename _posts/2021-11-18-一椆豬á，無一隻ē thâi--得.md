---

title: 078. 一椆豬á，無一隻ē thâi--得
author: Siau Lah-jih
date: 2021-11-18
category: chheh
show_chapter: 0
layout: post
toc: true
---
  
## 〈078〉
# 一椆豬á，無一隻ē thâi--得
>**Chi̍t-tiâu ti-á, bô chi̍t-chiah ē thâi--tit**

講kah恁一陣gín-á，食飽閒閒bóng話仙，隨ê少錢m̄願趁，大圓趁人bē倒，輕（勤）食儉做kut-la̍t iⁿ-iⁿ，kám m̄驚人愛笑，講hit-lō「一椆豬á，無一隻ē thâi--得。」真正有影sià世眾，hō͘我活boeh氣--死！

Che是序大leh kā序細誦經se̍h-se̍h唸ê教示，做人爸母，總是望kiáⁿ ē chiâⁿ人，ài kiáⁿ ē得kah人比phēng，受債koh kut-la̍t，勤儉phah-piàⁿ，m̄-thang講tio̍h食to̍h爭破額，食飯用碗公，做khang-khòe siám sai-hong，nā無，hō͘人笑講「一椆豬á，無一隻ē thâi--得。」He to̍h有影見笑tāi，做爸母--ê kám有hit-lō面皮tī社會khiā起。

做人子弟，tio̍h ài phah-piàⁿ。


### 【註解】

|詞|解說|
|Kut-la̍t iⁿ-iⁿ|Kut-la̍t是努力phah-piàⁿ，iⁿ-iⁿ是『睡覺』。是kut-la̍t ni-ni ê『諧音』。|
|Sià世眾|Sià-sì-chèng，『丟人現眼的』。|
|Thâi|『宰殺』。|
|Ē chiâⁿ人|『可以成為一個堂堂正正的人』。|
|受債|勤儉持家，m̄是討債。|
|碗公|『大的碗』。|
|Siám sai-hong|閃開。|

