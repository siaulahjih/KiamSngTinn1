---

title: 086. 狗屎埔，狀元地
author: Siau Lah-jih
date: 2021-11-26
category: chheh
show_chapter: 0
layout: post
toc: true
---
  
## 〈086〉
# 狗屎埔，狀元地
>**Káu-sái po͘, chiōng-goân tē**
 
狗屎埔，狀元地，有人為你心痴迷；
狀元地，狗屎埔，有人為你一生teh糊塗。
狀元地，是龍穴，得ē tio̍h，致蔭kiáⁿ孫為俊傑；
有錢用錢買，有權用權提，
聽講慈湖、大溪，iáu有南園、郡坑，lóng有好地，
M̄-chiah人來客去真正chē，想boeh看地理，到底是真á是假。
到taⁿ，你講，是真？是假！！！
狗屎埔，hō͘狗放屎臭koⁿ-koⁿ，無人boeh，
福地福人居，時運nā到，狗屎埔變狀元地，
Chit-mái田僑á滿四界，to̍h是狗屎埔變黃金地，
滿地狗屎，to̍h是滿地黃金，siáⁿ人福氣siáⁿ人ê。
狀元地，狗屎埔，狗屎埔，狀元地，
管thāi伊siáⁿ-mih埔siáⁿ-mih地，做人siāng好是心地，
心地nā好，一四界lóng是清涼地，
致蔭kiáⁿ孫，有好竹to̍h有好筍。

### 【註解】

|詞|解說|
|狗屎埔|狗放屎無人ài ê草埔á。|
|狀元地|好所在，地理好，價siàu高。|
|田僑á|Chhân-kiâu-á，靠田地起價ê『暴發戶』。|