---

title: 056. 偷lia̍h雞無秤重
author: Siau Lah-jih
date: 2021-10-26
category: chheh
show_chapter: 0
layout: post
toc: true
---
  
## 〈056〉
# 偷lia̍h雞無秤重
>**Thau lia̍h ke bô chhìn-tāng**

Kiáⁿ：Ŏe！阿爸！我koh無錢--a-lah，khah緊寄一萬kho͘來hō͘我！

爸：你開錢ná ē chiah-siong，又koh無錢--ā，無khah儉--leh！你kioh是恁爸好額人是--bô，hit日chiah寄一萬kho͘ niâ，chit-mái又boeh koh一萬，錢都m̄是蜊á殼--kong？好--lah！隨時kā你寄--去，ài khah儉--leh！

Kiáⁿ：…

母：Chit-mái ê gín-á to̍h是án-ne，siuⁿ富足--à，愛siáⁿ有siáⁿ，boeh錢m̄是一萬to̍h是兩萬赴伊開，人講「偷lia̍h雞無秤重」to̍h是án-ne，錢來得容易，soah m̄知錢ê價值，m̄知爸母趁錢ê困難，實在siuⁿ討債。

爸：Kan-nā咱tòa chia囉嗦無效--lah！後日轉--來tio̍h kā伊教示開破--一-下，講一寡勤儉節約ê道理，m̄-thang kioh是咱tau ê錢ná蜊á殼，soah hō͘伊開錢ná開水--leh！



### 【註解】

|詞|解說|
|Chiah-siong|『那麼兇』。|
|討債|Thó-chè，浪費，m̄是『討債』。|
|Tòa chia|『在這兒』。|

