---

title: 047. Thâi雞，教猴
author: Siau Lah-jih
date: 2021-10-17
category: chheh
show_chapter: 0
layout: post
toc: true
---
  
## 〈047〉
# Thâi雞，教猴
>**Thâi ke, kà kâu**
 
「Aih！好！你chit ê臭小kiáⁿ，無kā你教示--一-下，以後我是boeh án-chóaⁿ tòa chia khiā起--leh！」

「老李--ê chiah-nī pháiⁿ chhōa頭，nā無ka記一ê警告，kám ē jú來jú chē人kah咱做對頭。」

「早自修siáⁿ人講話，kā我出--來！」Phah十下以後，「看恁後pái iáu有人敢koh講--無？」

Che to̍h是thâi雞，教猴。有效--無？用得好，真正好用，m̄-kú效果無久長，口服心不服，mā欠人情味，m̄是好主管，m̄是好老師ê步數。領導是一項藝術，做好樣，kā伊關心，用愛心關懷部屬、學生，sió-khóa ê ke̍h-kô，tio̍h ài忍，用鼓勵，疼心來化解，盡量mài用禁，koh khah m̄免用「Thâi雞，教猴」來展示你高高在上、威風凜凜。

### 【註解】

|詞|解說|
|Pháiⁿ chhōa頭|Pháiⁿ示範。|
|Kā我出--來|『給我出來』。|
|步數|方法。|
|Sió-khóa ê ke̍h-kô|『小小的背叛反抗』。|
|威風凜凜|Ui-hong lím-lím。|
