---

title: 085. 弄狗相咬
author: Siau Lah-jih
date: 2021-11-25
category: chheh
show_chapter: 0
layout: post
toc: true
---
  
## 〈085〉
# 弄狗相咬
>**Lōng káu sio-kā**

人leh食麵，你leh喝燒，人leh相phah，你leh喝i-o，明明是leh khiā koân山看馬相踢，「弄狗相咬」，chit種人siāng失德，siāng厲害，苦bē得人相phah，phah kah li-li-lak-lak，伊chiah ē快活。

「弄狗相咬」實在m̄是做人ê正經，人kah人無kāng心，mā m̄免互相怨慼結冤仇，看人冤家，無做公親勸人和好to̍h不應該，怎thang koh來學話學舌，惹起風波，害人冤家相phah。佛祖教人不兩舌，to̍h是叫人m̄-thang搬弄是非，害人bē-ha̍h。

世間有真chē人愛講人ê閒á話，無修口業，人講病ùi嘴入，禍端tī嘴，「弄狗相咬」ē害人，到尾á mā ē害ka-tī，修chit支嘴實在真要緊。


### 【註解】

|詞|解說|
|Koân山|Khiā-kôan-soaⁿ，『站在高山上』。|
|苦bē得|『恨不得』。|
|Li-li-lak-lak|東倒西歪。|
|學話學舌|搬弄是非。|
|不兩舌|Put-lióng-sia̍t。|

